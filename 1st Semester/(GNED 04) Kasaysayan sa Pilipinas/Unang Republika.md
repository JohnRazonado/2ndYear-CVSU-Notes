## Tejeros Kumbensyon
> Naganap ang mga ito Noong Marso 22, 1897
- Sa kabila ng iisang layunin ng Katipunan, nagkaroon pa rin ng mga di pagkakaunawaang personal at politikal sa pagitan ng mga kasapi nitong taga-Maynila at mga tagalalawigan. Umusbong ang mga alitan at pagkakawatak-watak sa loob ng Katipunan. Sa pagtatangkang pagkaisahin muli ang organisasyon, idinaos ang Pulong sa Tejeros (Tejeros Convention).
- Ginawa ang Pulong sa Tejeros upang pagkasunduin ang mga magsalungat na pangkat ng Katipunan. Dalawa ang lumabas na grupong nagkaalitan: ang Magdalo (itinuring na pinuno si Emilio Aguinaldo y Famy) at ang Magdiwang (kinilalang lider si Bonifacio). Napagkasunduan sa Tejeros na oras nang mapalitan ang Katipunan ng isang rebolusyonaryong pamahalaan.
- Sa botohan ng mga opisyal ng bagong tatag na gobyerno, nanalo si Aguinaldo bilang Pangulo habang ang dating pinuno ng Katipunan na si Bonifacio ay inihalal bilang Kalihim Panloob (Director of the Interior). Noong umpisa, tinanggap ni Bonifacio ang pagiging kalihim sa kabila ng pagbaba ng kaniyang posisyon. Subalit nang binalewala ni Daniel Tirona ang pagkapanalo ni Bonifacio.
- lubha nainsulto si bonifacio. Naging dahilan ito upang ideklara niyang walang bisa ang mga itinatag sa Pulong sa Tejeros—kabilang dito ang bagong gobyerno at ang paghalal sa mga bagong opisyal. Para sa iba, itinuring nilang pagtataksil ang pagtanggi ni Bonifacio na kilalanin ang bagong Rebolusyonaryong Pamahalaan. Dinakip siya at pinatawan ng parusang kamatayan sa Maragondon, Cavite.

##  Emilio Aguinaldo
Nagpatuloy ang pagkilos ng Rebolusyonaryong Pamahalaan sa ilalim ni Aguinaldo. Sa puntong ito, naramdaman ng mga Español na humihina na ang himagsikan kaya ibinuhos nila ang kanilang panahon sa pagtugis kay Aguinaldo at sa kaniyang mga kasamahan. Sa huling bahagi ng taong 1897, napaatras din ng mga puwersang Español si Aguinaldo sa kabundukan ng Biak-na-Bato.
### Nobyembre 1 1897
- Nagpatawag si Aguinado, kasama ng ibang mga rebolusyonaryo, ng pagtitipon ng mga mamamayan upang maibanghay ang isang pansamantalang konstitusyon. Kinilala ito bilang Konstitusyon ng Biak-na-Bato.

### Mariano Trias
- Sa rebolusyonaryong pagpupulong na pinamunuan ni Aguinaldo sa Naic, Cavite noong Abril 17, 1897 upang kumpletuhin ang kanyang gabinete, muling napili si Trías bilang pangalawang pangulo. Pinamunuan niya ang ilang pag-atake sa Cavite at Laguna laban sa mga pwersang Espanyol. Noong Enero 23, 1899, naitatag ang Republika ng Biac-na-Bato. Si Emilio Aguinaldo ay pangulo at si Trías ay pangalawang pangulo.

## Kongreso ng Malolos
- Noong Setyembre 15, 1898, tinipon ang Kongresong Rebolusyonaryo sa Malolos, Bulacan kung saan sila ay inatasang buuin ang konstitusyon ng bansa. Binuo ang Kongresong ito ng mga itinalagang opisyal at mga inihalal na kinatawan mula sa lahat ng probinsiya ng Pilipinas. Isa sa mga unang ginawa ng Kongreso ay ang pag-apruba sa June 12, 1898 Proclamation of Independence.
- Sinang-ayunan ng Kongreso ng Malolos ang unang bersiyon ng Konstitusyon noong Nobyembre 29, 1898. Ibinalik ito ni Pangulong Aguinaldo noong Disyembre 1, 1898 para sa ilang mga pagbabago—na tinanggihang sundin ng Kongreso. Ika-23 ng Disyembre, 1898 nang sa wakas, inaprubahan ng Pangulong Aguinaldo ang burador ng Konstitusyon. Pinagtibay ito ng Kongreso ng Malolos noong Enero 20, 1899 at pormal naman itong ipinahayag ni Pangulong Emilio Aguinaldo noong Enero 21, 1899.
- Ayon sa Konstitusyong nilikha ng Kongreso ng Malolos, mayroong tatlong sangay ang pamahalaan: Ehekutibo, pinamumunuan ng Pangulo at ng mga kalihim ng bawat kagawaran; Lehislatura, sa ilalim ng isang Punong Ministro at binubuo ng mga kinatawan mula sa mga probinsiya (Kongreso); at ang Hudikatura, isang pangulo ng Korte Suprema ang namumuno rito kasama ang iba pang mga Hukom.
- **Enero 23, 1899** - Ang Kongreso ang naghalal kay Aguinaldo bilang Pangulo ng Pilipinas. Hinirang siya noong Enero 23, 1899—ang parehong petsa kung kailan pormal na itinatag ang Unang Republika ng Pilipinas na kumpleto sa mga katangian ng estado: tatlong sangay ng pamahalaan, isang konstitusyon, at teritoryong napapasailalim ng gobyernong may hukbong sandatahan.

## Patakarang Pambansa at Patakarang Panlabas
### 1899
- Buwis
	- Nagpatuloy ang Kapulungan ng Malolos. Ipinagpatuloy muna ang paggamit ng pamamaraang Kastila sa maraming gawain ng pamahalaan kasama ang pagsingil ng buwis, subali't hindi kasama ang sa sabong at sa iba pang katuwaan. Binabaan ang buwis sa digmaan at ang kusang-loob na bigay ay tinatanggap. Inayos din ang kaparaanan sa pagbubuwis sa mga inaangkat. Binuksan ang pambansang pautang.
- Edukasyon
	- Pinabuksan kaagad ang mga mababang paaralan. Ang pag-aaral sa mababang paaralan ay sapilitan. Si Enrique Mendiola ay nagbukas ng Instituto de Burgos at pinili na ang tagapangasiwa nito ay gawing tagapangasiwa ng pagtuturong pambayan. Ang pamantasan ay nagbigay ng mga kaaralan sa pagtatanim, pagtilingin, at pangangalakal at ng mga kaaralang nagbibigay ng kasulatang katibayan ng pangunahing kasanayan.
	- Isang kautusan ang nagbigay ng panahon upang itayo ang Universidad Literaria ("pamantasan sa mga kasulatan"). Ang pamantasang ito ay nagbigay ng kaaralan sa panggagamot, paninistis, at pagpapatotoong pambayan. Ang Pangulo ang pipili ng magtuturong siya namang pipili ng tagapangasiwa ng pamantasan. Ang naging unang tagapangasiwa ay si Joaquín Gonzales. Ang kasunod ay si León María Guererro.
- Pangkabayanang Pamamahala
	- Sinunod ng Pangulo ang payo ni [Apolinario Mabini](https://www.canva.com/link?target=https%3A%2F%2Ftl.m.wikipedia.org%2Fwiki%2FApolinario_Mabini&design=DAFXnbRp1IM&accessRole=viewer&linkSource=document) at nagbigay ng dalawang kautusan, isa noong 18 Hunyo at isa naman noong ika-20 upang ayusin ang kaparaanan ng pamahalaan sa mga lalawigan at bayan. Nakasulat dito na kahit napilitan siyang maging diktador, nais niyang kasama ang mga pinakanararapat na maging halal na sila rin ay pinagkakatiwalaan ng kanilang mga kababayan.
	- Sa mga kautusang ito, ang mga lalaking 21 taon pataas ay dapat maghalal ng isang Consejo Popular ("sangguniang-bayan") na binubuo ng isang Pangulo, Ikalawang Pangulo, Kapitan ng Barrio, Delegado ng Katarungan, Rehistrado Sibil, Delegado ng Pulis at Panloob na Kaayusan, at Delegado ng Buwis at Pagmamay-ari. Pagtitibayin ng pamahalaan ang mga halal na ito.
	- Ang mga inihalal ng Pangulo at napagtibay sa parehong paraan ay: isang tagapamahala at tatlong sinasangguni kasama ang isang bibigyang-katungkulan sa bulwagang-lalawigan at sangguniang panlalawigan.
- Pagbabago sa Konstitusyon
	- Dahil sa abala sa ikalimang utos ng Konstitusyon ng 1898 na nagtatakda ng paghihiwalay ng Simbahan at ng Pamahalaan, ang Primer Ministro o Punong Katiwalang si Apolinario Mabini ay nagbigay ng pagpapaliban sa utos hanggang magkaroon muli ng kapulungan sa pagkatatag ng bansa. Ang mga lugar na kailangan ng pari ay binibigyan ng tulong. Ito ay pinagtibay noong 23 Disyembre at naging ika-100 utos ng Konstitusyon ukol sa pansamantalang gawain habang pinapalitan ang pamahalaan.
- Mga Bihag na Kastila
	- Pinalaya ni Pangulong Emilio Aguinaldo ang mga Kastilang nabihag sa pamamagitan ng ganap na kahabagan (celemencia executivo) matapos itatag ang Republika. Pinayagan niya rin silang makapaghanapbuhay sa Pilipinas.
- Digmaang Pilipino-Amerikano
	- Noong 4 Pebrero 1899, binaril ng isang Amerikanong sundalo ang isang Pilipino. Ito ang dahilan kaya nagsimula ang Digmaang Pilipino-Amerikano at nagsimula ang labanan sa gitna ng mga sundalong Amerikano at mga Pilipinong para sa kalayaan. Ang mas malakas na armas ng mga Amerikano ay nagpaalis ng mga Pilipino sa mga lungsod at kailangan maglipat ng lugar ng Gobyernong Malolos.
	- Lumikas si Pangulong Aguinaldo papuntang Hilagang Luzon habang hinahabol ng mga Amerikano. Noong 2 Hunyo 1899, nakatanggap ng telegrama si Heneral Antonio Luna, isa sa mga kaagaw ng pangulo at magaling na heneral, at nagtanong kung pwede sila magkita sa Kumbento ng Simbahan sa Cabanatuan. Ngunit, tinaksil siya ni Aguinaldo dahil ipinapatay siya ng mga tauhan ng pangulo matapos malaman na wala ang pangulo sa kumbento (Hunyo 5). Nilibing siya sa simbahan at walang imbestigasyong naganap. Hindi nahuli ang pumatay.
	- Pagkamatay ni Luna, nagkaroon na ng kapangyarihan ang pangulo sa buong militar. Dahil wala na ang kagalingan ni Luna, natalo ng natalo ang militar. Noong Nobyembre 1899, nakaabot na sina Aguinaldo sa Palanan, Isabela. Nagkaroon ng labanan sa Tirad Pass na pinamunuan ni Heneral Gregorio del Pilar para matago ang pangulo. Ngunit, natalo sila sa pwersa ng mga Amerikano at namatay pa si del Pilar at 52 sa 60 na kasama ni del Pilar.
	- Halos pagkatapos ng dalawang taon, nahuli si Pangulong Aguinaldo ng mga Amerikano sa pamumuno ni Heneral Frederick Funston sa pamamagitan ng pagkukunwari na sila'y mga nahuling Amerikano ng mga Macabebe Scouts na silang nagturo ng lokasyon ni Aguinaldo.

## Pagbagsak ng Administrasyon
### Abril 1 1901
- hindi tumagal ang Unang Repulika ng Pilipinas at hindi kailanmang kinilala sa internasyunal na larangan, at hindi kailanman nakontrol at/o pangkalahatang kinilala sa buong lugar na sinakop ng kasalukuyang Republika, bagaman, sinasabi ng mga nagtatag nito na kinakatawan at pinamamahalaan nito ang buong kapuluan ng Pilipinas at ang mamamayan nito. Nailipat ang pamamahala ng Pilipinas mula sa mga Kastila tungo sa mga Amerikano sa pamamagitan ng [Kasunduan ng Paris noong 1898](https://www.canva.com/link?target=https%3A%2F%2Ftl.wikipedia.org%2Fwiki%2FKasunduan_sa_Paris_%281898%29&design=DAFXnbRp1IM&accessRole=viewer&linkSource=document), na pinirmahan noong Disyembre ng taon na yaon. Sumiklab ang [Digmaang Pilipino-Amerikano](https://www.canva.com/link?target=https%3A%2F%2Ftl.wikipedia.org%2Fwiki%2FDigmaang_Pilipino-Amerikano&design=DAFXnbRp1IM&accessRole=viewer&linkSource=document) sa pagitan ng Estados Unidos at ang pamahalaan ni Aguinaldo.
- Epektibong nawala ang kanyang pamahalaan noong Abril 1, 1901, pagkatapos nanumpa ng katapatan sa Estados Unidos kasunod ng pagkakahuli sa kanya ng mga puwesang Amerikano noong Marso.
- 
> Di pa tapos at kailangan pang maisaayos.



### Paglilitis at Pagpatay kay Bonifacio

Nakarating na sa kaalaman ni Aguinaldo ang naganap na Kasunduan sa Naic at kaagad na nagpalabas siya ng kautusan na dakpin ang pangkat ni Bonifacio na nasa barangay Limbon, Indang, Cavite. Nagkaroon ng engkuwentro ang dalawang pangkat at nasugatan si Bonifacio sa pangyayari.

Bumuo ng isang konseho ang pamunuan ni Aguinaldo na maglilitis kay Bonifacio. Iniharap ang kaso kay Bonifacio, rebelyon at sedisyon. Sedisyon sa dahilang hindi pagkilala sa pamahalaan ni Aguinaldo at rebelyon sa salang paglabag at paglaban sa pamahalaan. Tumagal ang paglilitis mula Abril 29 hanggang Mayo 4, 1897. Bagaman walang sapat na ebidensiya laban sa magkapatid na Bonifacio at Procopio, sila ay nagkasala sa pamahalaan at ang parusa ay kamatayan. Noong Mayo 8, 1897, ginawang pagapatapon sa halip na kamatayan ang paruso sa magkapatid ngunit dahil sa pagsalungat ni Heneral Mariano Noriel, tagapayong militar ni Aguinaldo, ibinalik sa parusang kamatayan ang hatol sa magkapatid. Aniya, mapanganib ang dalawang magkapatid at kung sila ay bubuhayin pa ay maaari silang magtatag uli ng samahan at kumalaban sa pamahalaan.

Noong Mayo 10, 1897, isinagawa ang pagpatay sa magkapatid na Bonifacio at Procopio sa Bundok Tala, Maragondon, Cavite sa pamamagitan ng pagbaril. Dito nagwakas ang buhay ng tinaguriang Supremo ng Katipunan sa kamay ng kapwa niya mga Pilipino.


Dahil dito, itinatag ni Heneral Aguinaldo noong Mayo 24,1898 ang Pamahalaang Diktadura. Siya mismo ang diktador. Ipinahayag niya na ang kanyang pamahalaang diktadura ay pansamantala lamang at mananatili hanggang sa maitatag ang republika. Ang pinakamakabuluhang natamo ng Pamahalaang Diktadura ay ang pagpapahayag ng kasarinlan ng Pilipinas sa Kawit, Cavite noong Hunyo 12,1898. Dahilan sa walang maaaring sumalungat sa kanyang mga plano, naisulong at namadali ni Aguinaldo ang pagdedeklara ng kasarinlan. Ito ay sa kadahilanang nais niyang maging lubusang malaya sa Espanya bago pa dumaong dito ang mga Amerikano.


Ang Kongreso ng Malolos Noong umaga ng Setyembre 15, 1898, pinasinayaan ang Kongreso ng Malolos sa Simbahan ng Barasoain, Malolos, Bulacan sa makulay na pagdiriwang. Nang sumunod na araw, inihalal ang mga pinuno ng Kongreso. Sila ay sina: Pedro Paterno, Pangulo; Benito Legarda, Pangalawang Pangulo; at Gregorio Araneta at Pablo Ocampo, mga Kalihim. Mahalaga ang Kongreso ng Malolos. Kabilang sa mga naisagawa ng Kongreso ang mga sumusunod: 

1. Ratipikasyon ng Kasarinlang ng Pilipinas noong Setyembre 29,1898
2. Pagpapatibay ng Saligang-Batas ng Malolos. Binuo ng 19 na mga kagawad ang tatlong sipi ng Saligang-Batas na isinumite upang pag-aralan. Ang mga ito ay Plano ni Mabini, Plano ni Paterno, at Plano ni Calderon. Pagkatapos ng isang masusing pag-aaral, napili ng komite ang Plano ni Calderon.
3. Noong Nobyembre 29, 1898, pinagtibay ng mga kagawad ng kongreso ang konstitusyon. Sa wakas, noong Enero 21,1899 ipinahayag ni Pangulong Aguinaldo ang Konstitusyon ng Malolos bilang Saligang-Batas ng kapuluan.