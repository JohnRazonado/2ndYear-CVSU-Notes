>ni Leupoldo Jr. Turla
Unang Karangalan, Pagsulat ng Tula
27th Gawad Genoveva Edroza-Matute

```

Mahika itong aking tinig:
Pilit na pagdikit ng mga labi
Kabit sa ngalangala ang dila
Dahan-dahang tulak ng hangin
Upang makabuo ng tunog
Hanggang sa lagyan ng tono
Tulad ng pag-ibig na ating ibinabandila
Hindi lang ito ang ating magagawa
Dahil may mas makapangyarihan sa
Sipol
Ang pagsigaw
Ibuka ang mga labiâ€™t bibig
Umpisahang mag-ipon ng enerhiya
	Sa kalamnan
		Sa braso
			Sa diwa
				Sa puso
Ipalahaw ang panggagahasa
Isigaw ang pantay na karapatan
Isatinig ang patriyarkal na dogma
Ibirit ang orkestrasyon ng pangmomolestiya
Dahil wala sa
	iksi ng palda
		nipis ng tela
			o sa puti ng hita
palamigin ang kanilang mainit na libido
sa malamig na rehas ng presinto
hanggang sumipol sila sa pagmamakaawa
dahil magagapi ng sigaw ang sipol
kapag tumindig ang babae
patutumbahin nito pati presidente.

```
